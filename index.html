

آج میں اپنے نوجوان دوستوں کو ایک بڑی تلخ اور کڑوی حقیقت بتانا چاہتا ہوں جو میں نے جم میں کام کر کے حاصل کی ہے تو دوستو اگر تو آپ کا جم جانے کا مقصد ورزش کے ذریعے اپنے جوڑوں ہڈیوں اور پٹھوں کو لانگ ٹائم تک صحت مند رکھنا ہے تب تو آپ لازمی جم جا کر ورزش کرو اور اگر آپ کا مقصد سلمان خان آرنلڈ اور سلوسٹر سٹالن جیسی باڈی اور ڈولے بنا کر لڑکیوں کو ایمپریس کرنا ہے تو اس کے لیے ضروری ہے کہ آپ کا والد ایک لکھ پتی بندہ ہو اور وہ آپ کو صرف خوراک کی مد میں کم از کم پچاس ہزار روپے مہینہ دے سکے اگر اتنا خرچہ کر سکتے ہو تب جم جانا اب اس کی وجہ میں بتاتا ہوں ہمارے جسم کے مسلز بنانے میں ورزش کا کردار پچیس فیصد اور ڈائٹ کا کردار پچھتر فیصد ہوتا ہے جب آپ سخت ورزش کرتے ہیں تو آپ کے مسل کے فائبر ٹوٹ جاتے ہیں اور ان کی ریپرنگ کے لیے پروٹین کی ضرورت ہوتی ہے جو ان فائبر کو جوڑ کر مسل کا سائز بڑھاتا ہے باڈی بلڈر اپنے وزن کے ہر ایک کلو پر ایک گرام پروٹین کھاتا ہے مثلاً اگر آپ کا وزن 80 کلو ہے تو آپ کو 80 گرام پروٹین روز کھانی ہے ایک انڈے میں پانچ گرام پروٹین ہوتی ہے  جم میں بہت سے ایسے باڈی بلڈر ہیں جو نیشنل لیول پر مقابلے کھیل چکے ہیں اور ان کی باڈی ایسی ہے کہ کہیں جا رہے ہوں تو لوگ مڑ مڑ کر دیکھتے ہیں اب میں ان کی روز کی خوراک آپ کو بتاتا ہوں جو میں نے کم از کم درجن بھر باڈی بلڈروں سے معلوم کی ہے اور اس خوراک کا میں چشم دید گواہ ہوں نوٹ فرما لیں 
دس سے بارہ انڈوں کی سفیدی جو کا دلیہ ایک کلو دودھ تین سو گرام مرغی کا گوشت دوسو گرام بڑے گوشت کا قیمہ کاربوہائیڈریٹس کے لیے پھل جیسے کیلا سیب اور کھجور کا ملک شیک مٹھی بھر بادام پستہ کاجو چاول روز آپ کی خوراک کا حصہ ہو گا اس کے علاوہ تین بڑے چمچ مونگپھلی کا مکھن یہ لوگ ورزش سے پہلے ایک سپلیمنٹ پانی میں ڈال کر پیتے ہیں جسے Bcaa کہتے ہیں اس سے انسان میں کچھ دیر کے لیے بے پناہ انرجی آتی ہے اور وہ بہت بھاری وزن بھی آرام سے اٹھا لیتا ہے یہ سپلیمنٹ امپورٹڈ ہوتا ہے اور ایک ڈبہ 3500 سو کا آتا ہے اس طرح کے دو ڈبے مہینہ چلتے ہیں پھر آتا ہے پروٹین پاوڈر یہ بھی پاکستان میں نہیں بنتا یہ زیادہ تر یورپ امریکہ اور انڈیا سے منگوانا پڑتا ہے اس کا ایک ڈبہ 25 سے 30 ہزار کا آتا ہے جس میں چوبیس سرونگ ہوتیں ہیں اس کے ایک اسکوپ میں تیس گرام پروٹین ہوتی ہے یہ واحد ذریعہ ہے جس کے استعمال سے آپ کو سب سے زیادہ پروٹین ملتی ہے کئی نوجوان تو ایک ڈبہ پندرہ دن میں ہی ختم کر دیتے ہیں creatine نام کا ایک سپلیمنٹ ہوتا ہے جو ورزش کے بعد پیا جاتا ہے اس سے ہڈیاں مضبوط رہتیں ہیں یہ 2500 سو کا آتا ہے پھر یہ لوگ ملٹی وٹامنز کی گولیاں کھاتے ہیں جو اچھی کمپنی کی ایک ڈبی تین سے چار ہزار کی ہوتی ہے  مچھلی کے تیل کا ایک کیپسول روز کھاتے ہیں جس کا دس کیپسول کا ایک پتہ پندرہ سو روپے کا آتا ہے جم میں کام کے دوران میں نے بے شمار نوجوان دیکھے جو باڈی بنانے جم میں آتے ہیں اور جب بغیر خوراک کے ان کی باڈی نہیں بنتی تو مایوس ہو کر جم چھوڑ دیتے ہیں تو دوستو جم میں داخلہ لینے اور بھاری فیس دینے سے پہلے اچھی طرح سوچ لو کہ اگر آپ کا مقصد صرف صحت مند رہنا ہے اور مناسب چربی سے پاک باڈی چاہیے تو پھر ٹھیک ہے اور اگر فلمی باڈی بنانا چاہتے ہو تو اس کے لیے بہت پیسہ چاہیے یہ میرا ذاتی تجربہ ہے.
